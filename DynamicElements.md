<div dir="rtl" lang="he">
<h3>רכיבים דינמיים:</h3>
<h4>1. מאפיינים מספריים:</h4>
<ul>
    <li>
        <strong>זמני טיגון של חציל וצ'יפס ביחס לקצב שהם אוזלים:</strong>
        לכל מגש יש 4 מצבים: ריק (ללא Layer), מלא, מלא למחצה, מלא לפני שאוזל (וחוזר חלילה).
        <br>ברמה 3 מתווסף רכיב החציל ובכדי לאזן בין טיגון החציל לטיגון צ'יפס הגדרנו:
        <br><br>
        <table border="1" cellpadding="5">
            <tr>
                <th></th>
                <th>חציל</th>
                <th>צ'יפס</th>
            </tr>
            <tr>
                <td>כמות לחיצות בכל מצב שהמגש אינו ריק</td>
                <td>2</td>
                <td>1</td>
            </tr>
            <tr>
                <td>זמן טיגון בשניות</td>
                <td>5</td>
                <td>3</td>
            </tr>
        </table>
    </li>
    <br>
    <li>
        <strong>מצבי רוח משתנים של דמויות:</strong>
        לכל דמות יש 3 Sprites: רגיל, כעוס, כעוס מאוד.
        בכל שלב הוגדר מספר השניות בין כל 2 מצבים במידה וטרם הוגשה מנה ללקוח:
        <br><br>
        <table border="1" cellpadding="5">
            <tr>
                <th></th>
                <th>שלב 1</th>
                <th>שלב 2</th>
                <th>שלב 3</th>
            </tr>
            <tr>
                <td>מס' שניות בין מצבים</td>
                <td>7</td>
                <td>6</td>
                <td>6</td>
            </tr>
            <tr>
                <td>"שניות של חסד" לפני שהלקוח עוזב במצב כעוס מאוד</td>
                <td>3</td>
                <td>3</td>
                <td>2</td>
            </tr>
        </table>
    </li>
    <br>
    <li><strong>מספר המנות התקינות.</strong></li>
    <li>
        <strong>שעשוע "ניקיון":</strong>
        בעקבות 6 לחיצות על הטחינה/ עמבה המסך של השחקן מתלכלך ויש לו אפשרות לנקות את המסך ע"י מעבר למטבח ולחיצה על הברז.
        חשוב לציין שהלכלוך אמנם מסתיר מעט את המסך אך ניתן להמשיך להגיש מנות ללקוחות כרגיל.
    </li>
    <li>
        <strong>איזון נדרש בהחסרת רכיבים:</strong>
        טרם מומש ויתוכנן בהתאם לאיזון הנדרש בין סוגי לקוחות שונים:
        החל מרמה 2 מגיעים לקוחות עם הזמנות חלקיות-
        שלב 2 החסרת רכיב 1
        שלב 3 עד החסרת 2 רכיבים
    </li>
</ul>
  <p align="center">
      <img src="challenge.png" alt="challenge" width="800">
    </p>
    <a href="https://github.com/GameDev000/Sababich/blob/main/%D7%90%D7%AA%D7%92%D7%A8.xlsx">קישור לקובץ</a>

<hr>

<h4>2. מיקומים:</h4>
<p>כפי שניתן לראות בתמונה כל הרכיבים מורכבים על גבי הדלפק, יחסית קרובים אחד לשני בכדי לאפשר זרימה בלחיצה.
חשוב לציין שהדוכן מהווה חלק מרכזי בתצוגת השחקן.
כמו כן, מיקמנו את הרכיבים הספציפיים בהתאם לשימוש בהם במהלך הרכבת המנה:</p>
<ul>
    <li>חציל קרוב למכונת הטיגון וכן המגש המתאים.</li>
    <li>בכדי לאתגר את השחקן הפיתה במרחק מקסימלי מהעמדת טיגון ובכך אנו מייצרים עיכוב בטיגון הראשוני.</li>
    <li>רמה 3 – בכדי לאפשר 2 סוגי טיגונים במקביל אפיינו טיימר ייעודי המחובר לתתי מכונות טיגון (אימוג'י) הממוקמים מתחת למגש הריק הרלוונטי (צ'יפס/ חציל).</li>
    <li>חץ צידי ולחיץ על גבי המסך המרכזי שמאפשר בקלות לעבור ל"שעשוע" ניקיון במטבח. אנחנו "מאלצים" לעבור למטבח לאחר שהמסך מתלכלך.</li>
    <li>זמן וניקוד מצד ימין למעלה – בהתחלה ניסינו למקם את המטבעות בצד שמאל ובשל היעדר תשומת לב של השחקן למטבעות הצמדנו את המטבעות לתצוגת הזמן. בנוסף, הוספנו Sparkling system.</li>
    <li>הגדרת יעד בחלק העליון של המסך ורק בתחילת כל שלב על מנת לאפשר לשחקן להתחיל לשחק ללא הפרעה אך בו זמנית ליידע אותו מה מטרתו.</li>
</ul>

<hr>

<h4>3. התנהגויות:</h4>
<ul>
    <li>המוכר מבצע פעולות של הכנה, טיגון, הרכבה והגשה. חלק מהפעולות תלויות בזמן (טיגון) וטעויות בהרכבת המנה יגררו קנס בניקוד.</li>
    <li>טיגון חציל/צ'יפס לפי מצבי זמן פשוטים: לא מוכן, מוכן ושרוף.</li>
    <li>מגשי חציל/צ'יפס מחזיק מלאי סופי, כאשר המלאי נגמר נדרש לטגן שוב.</li>
</ul>
<p><strong>התנהגות NPC – לקוחות:</strong><br>
לקוח נכנס, מציג הזמנה ומתחיל להימדד זמן סבלנות. אם המנה מוגשת בזמן, מחושב ניקוד לפי מספר טעויות. אם הזמן נגמר.<br>
קיימים טיפוסי לקוחות שונים:</p>
<ul>
    <li>לקוח “סבלני”: זמן המתנה גדול.</li>
    <li>לקוח “עצבני”: זמן המתנה קטן.</li>
    <li>לקוח “בררן”: דורש יותר רכיבים/אילוצים.</li>
    <li>לקוח “קליל”: דורש מעט רכיבים אבל הזמן קצר מאוד.</li>
    <li>לקוח "גנב": לקוח שלא צריך להגיש לו מנה.</li>
</ul>
<p><strong>תופעות מורכבות הנוצרות מהכללים:</strong><br>
ריבוי פעולות תחת זמן יוצר לחץ ותיעדוף בין משימות. טעויות מצטברות מגדילות את מספר המנות הנדרש לניצחון. מחסור במלאי הרכיבים המטוגנים משנה את קצב המשחק ומכריח עצירות יזומות. ככל שאנחנו מתקדמים בשלבים יש ריבוי אלמנטים המושפעים מהתנהגות זו, לדוגמא: אנחנו בשלב מתקדם מכינים מנה ללקוח "בררן", אבל בו זמנית נכנס לקוח "קליל", הדילמה היא למי לתת מענה ראשון ומה יתגמל אותי כשחקן יותר.</p>

<hr>

<h4>4. מערכת כלכלית:</h4>
<p>קיימת מערכת כלכלית פנימית, המבוססת על ניקוד מטבעות כמשאב מרכזי. המשאב המרכזי הוא נקודות. נקודות מתקבלות מהגשת מנות ללקוחות. אין מסחר בין שחקנים או מול NPC, הכלכלה היא בין השחקן למערכת המשחק.</p>

<p><strong>קביעת מחירים ותגמולים:</strong></p>
<ul>
    <li>מנה מושלמת מעניקה ערך קבוע של נקודות (30).</li>
    <li>טעויות (רכיב חסר/לחיצה כפולה על אותו רכיב) גוררות קנס קבוע (רכיב חסר -5, לחיצה כפולה -2).</li>
    <li>אי עמידה בזמן גוררת אובדן מלא של המטבעות באותו שלב.</li>
</ul>

<p><strong>עקרונות איזון כלכלי:</strong><br>
היעד בכל שלב מוגדר כמספר נקודות שיש לצבור בזמן נתון. טעויות מגדילות בעקיפין את כמות העבודה הנדרשת, משום שהשחקן נדרש להכין יותר מנות כדי לפצות על קנסות. כך נוצר קשר ישיר בין דיוק, זמן וניהול עומס לבין ההצלחה הכלכלית בשלב.</p>

<p><strong>השפעה על חוויית המשחק:</strong><br>
המערכת הכלכלית יוצרת תמריץ לדיוק ולתכנון, ומענישה טעויות באופן מדורג ולא מידי. היא מחזקת את תחושת הלחץ והניהול בזמן, ומהווה מנגנון מרכזי בקביעת רמת האתגר של כל שלב.</p>

<p><strong>חנות לרכישה:</strong><br>
מימוש חנות לרכישת פרטי לבוש/ שעשועים בסיום כל שלב ובאמצעות המטבעות שנצברו בשלב הקודם.<br>
זולים – 20%-30% מההכנסה של שלב 1<br>
יקרים – 40-60% מההכנסה של שלב 2<br>
יקרים מאוד – 70%-100% מההכנסה של שלב 3<br>
יוקרתי – 700 ₪. מחייב לעבור את שלב 1 ושלב 2</p>

<table border="1" cellpadding="5">
    <tr>
        <th>מוצר לרכישה</th>
        <th>עלות ₪</th>
    </tr>
    <tr>
        <td>כובע</td>
        <td>250</td>
    </tr>
    <tr>
        <td>משקפיים</td>
        <td>180</td>
    </tr>
    <tr>
        <td>צמיד</td>
        <td>120</td>
    </tr>
    <tr>
        <td>שעון</td>
        <td>220</td>
    </tr>
    <tr>
        <td>לק ג'ל</td>
        <td>100</td>
    </tr>
    <tr>
        <td>כוס טיפים</td>
        <td>300</td>
    </tr>
    <tr>
        <td>מוזיקה</td>
        <td>50</td>
    </tr>
    <tr>
        <td>חולצה</td>
        <td>450</td>
    </tr>
    <tr>
        <td>מעיל</td>
        <td>450</td>
    </tr>
    <tr>
        <td>החלפת דמות (סל אופציות)</td>
        <td>700</td>
    </tr>
</table>

<hr>

<h4>5. מידע:</h4>
<ul>
    <li>כמה זמן נותר לסיום השלב</li>
    <li>כמה מטבעות השחקן צבר עד כה במהלך כל שלב</li>
    <li>יעד מטבעות המוצג בתחילת כל שלב</li>
    <li>מיקום הדוכן בהתאם למסך מעבר וכן ויזואליות העולם של השלב</li>
    <li>מה ההזמנה שצריך להכין בהתאם לבועת הלקוח</li>
    <li>כמה סבלני הלקוח בהתאם לשינויי מצב הרוח</li>
    <li>כמה סה"כ מטבעות צבר בכל השלבים, יופיע במסכי מעבר בין השלבים ובחנות</li>
</ul>
<p>הזווית של השחקן היא מאחורי הדוכן כיוון שהוא המוכר וזה מאפשר לנו לתת יותר מקום לדוכן והלקוחות בכדי שיוכל לשלוט בכולם.</p>

<hr>

<h4>6. שיטת השליטה:</h4>
<p>השליטה היא ישירה ובזמן אמת בהתאם לפעולות השחקן: לחיצה על רכיבים, בחירת הלקוח מבין לקוחות, מתי מתחיל הטיגון, יציאה למטבח.
השליטה מתבצעת ע"י לחיצות על אובייקטים במרחב והרכבת המנה בהתאם.
בחרנו בשיטה זו בשל אוכלוסיית היעד, המאופיינת בקשיי קשב והצורך לאמן אותם לקשב מתמשך תוך כדי ביצוע פעולות ישיר מצדם. שיטה זו תאפשר לגורמים המטפלים למדוד את מגמת השיפור.</p>

<hr>

<h4>7. בחירות ואסטרטגיות:</h4>
<p>במהלך המשחק יש הרבה בחירות שהשחקן יכול לעשות במודע לטובתו, לדוגמא: הכנת פיתה מראש, להתחיל טיגון בשלב הראשוני, בחירת איזה לקוח לשרת קודם ועוד.
נרצה לסגל לשחקנים שלנו בהתאם לאוכלוסיית היעד 2 אסטרטגיות נשלטות:</p>
<ul>
    <li><strong>אסטרטגיית הכנה מראש</strong> – השקעת זמן מוקדם בהכנת רכיבים כדי להקל על שלבים עמוסים בהמשך.</li>
    <li><strong>אסטרטגיית תגובה</strong> – התאמת קצב המשחק לפי סוגי הלקוחות והמצב הנוכחי (זמן, מלאי, לחץ).</li>
</ul>
<p>בנוסף לכך, בהתאם לאוכלוסיית יעד נרצה להימנע מאסטרטגיית מהירות של אי דיוק במנות וצבירת מטבעות באמצעות הכנת הרבה מנות (נרצה לייצר אסטרטגיה זו כנשלטת).</p>

</div>
